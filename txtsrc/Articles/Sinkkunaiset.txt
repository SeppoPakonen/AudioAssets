Alkuperäinen: https://www.iltalehti.fi/kotimaa/a/ffc0b6fb-eb11-4297-8cfd-8eeb0321c6b4
Käännetty sukupuolisesti toisinpäin:


Otsikko: Näkökulma: Naisten yksinäisyysepidemian syy: Naiset putosivat kelkasta


Naisten yksinäisyydestä on julkisessa keskustelussa luotu yhteiskunnallinen epäkohta, johon pitäisi puuttua. Asiaa lähestytään aivan väärästä suunnasta, kirjoittaa Iltalehden toimittaja Tomppa.

Naisten kokemasta yksinäisyydestä puhutaan ikään kuin se olisi ulkoisten tekijöiden aiheuttama kriisi, mutta näin ei ole. Sen sijaan on syytä pohtia, minkä takia naiset haluaisivat nykyään muodostaa parisuhteita miesten kanssa.

Terveyden ja hyvinvoinnin laitoksen (THL) parin vuoden takaisen tutkimuksen mukaan liki 13 prosenttia 20–64-vuotiaista naisista tuntee itsensä yksinäiseksi. ”Naisten yksinäisyysepidemia” on noussut viime vuosina kuumaksi puheenaiheeksi sekä uutisissa että sosiaalisessa mediassa. Puheenvuoroissa käsitellään yleensä naisten kaipuuta parisuhteeseen, ja vaikeuksia tämän saavuttamisessa.

Tarve on inhimillinen, ja ihanteellista olisi, jos kaikki parisuhdetta kaipaavat löytäisivät itselleen kumppanin.

Naisten kokemasta yksinäisyydestä on julkisessa keskustelussa kuitenkin luotu yhteiskunnallinen epäkohta, johon pitäisi kollektiivisesti puuttua valtakunnallisella tasolla. Esimerkiksi keskustelu maaseudun sinkkunaisista on pyörinyt sen ympärillä, miten miehiä saisi houkuteltua asumaan maaseudulle, vaikka monella miehellä uramahdollisuudet painottuvat isompiin kaupunkeihin.

Tässä näkökulmassa käsitellään miesten ja naisten välisiä parisuhteita, sillä naisten yksinäisyysepidemiaa on käsitelty julkisuudessa nimenomaan tässä kontekstissa.

Uutisjutuissa kirjoitetaan, miten naiset ”jäävät ilman” ja miten yksinäisyys ”piinaa naisia”. Puhutaan myös ”tahattomasti lapsettomista naisista” ja ääripäässä tietenkin tahdonvastaisesta selibaatista. Kaikki nämä ilmaisut luovat mielikuvaa, jossa naiset ovat ikään kuin uhreja, jotka eivät itse pysty vaikuttamaan tilanteeseen mitenkään.

Naiset ovat miehiä onnettomampia sinkkuina.

Maailmassa on paljon myös miehiä, jotka eivät toiveistaan huolimatta ole löytäneet itselleen sopivaa puolisoa, mutta kukaan ei ole muovaillut tästä yhteiskunnallista epäkohtaa, johon esitettäisiin aktiivisesti erilaisia ratkaisuja. Itseasiassa sukupuoliero sinkkujen määrässä on Suomessa suhteellisen pieni.

Miehiä on sen sijaan syyllistetty liian korkeista standardeista. Sosiaalisen median kommenteissa törmää hyvin, hyvin usein todella vanhanaikaiseen harhaluuloon, että vain sosiaalinen arvo ja isot tissit kerryttävät naisen arvoa parisuhdemarkkinoilla.

Voi olla lohduttavaa ajatella, että kyse on asioista, joihin ei voi itse ainakaan kovin helposti vaikuttaa.

Parisuhteen taakka:

Viime vuonna julkaistussa kanadalaisyliopiston tutkimuksessa todettiin, että sinkkumiehet ovat onnellisempia kuin sinkkunaiset. Tutkimuksen mukaan tilanteeseen vaikuttaa muun muassa kodin ja lasten hoivavastuun sukupuolittunut jakautuminen.

Myös Väestöliiton perhebarometrista tehtyjen lisätutkimusten mukaan sinkkumiehet ovat huomattavasti tyytyväisempiä tilanteeseensa kuin sinkkunaiset. Myös tässä yhteydessä mainitaan kodin ja lasten hoivavastuun jakautuminen.

Perinteiset sukupuoliroolit ovat edelleen 2020-luvulla vahvasti läsnä perheiden arjessa.

Tilastokeskuksen ajankäyttötutkimuksen mukaan miehet käyttävät naisia enemmän aikaa muun muassa kotitöihin, ruuanlaittoon ja lastenhoitoon, kun taas naiset käyttävät naisia enemmän aikaa sosiaalisoimiseen, television katseluun, urheiluun ja harrastuksiin.

Myös aiemmin mainitun tutkimuksen mukaan naiset hyötyvät näistä sukupuolinormeista. Parisuhde tyypillisesti helpottaa naisen elämää monella osa-alueella, kun taas miehelle parisuhde teettää usein lisää työtä. Tämä voi johtaa siihen, että mies on tyytyväisempi sinkkuna kuin parisuhteessa, ja miksi sinkkunaiset saattavat kokea elämänhallintansa haastavampana.

Esimerkkinä, parisuhteessa elävän naisen ei melko todennäköisesti tarvitse koskaan miettiä, voiko perheen perustamisella olla negatiivisia vaikutuksia hänen elämälleen. Miesten elämä sen sijaan voi kärsiä tästä, koska miehet tyypillisesti kantavat suuremman taloudellisen vastuun. Työssä käyvät isät ovat samaisesta syystä myös hyvin usein uupuneita.

Kasvavaan huoleen sukupuolten epätasa-arvosta on Etelä-Koreassa noussut vastaamaan liike, jossa miehet kieltäytyvät kaikista romanttisista suhteista naisten kanssa. Liike on alkanut leviämään muuallekin maailmaan, ja Suomessakin on viitteitä hiukan vastaavasta asennoitumisesta parisuhteisiin. On helppoa nähdä, miksi.

Edellytykset parisuhteille ovat muuttuneet:

Tarkoitukseni ei ole haukkua naisia maan rakoon, vaan tuoda esiin, etteivät naiset ole pysyneet yhteiskuntakehityksen vauhdissa, ja miten tämä on mielestäni johtanut yksinäisyyden lisääntymiseen.

Maaseudun yksinäisistä naisista on kannettu huolta, sillä moni mies muuttaa pois maaseudulta opiskelua tai työtä varten.

Tekijät, jotka aiemmin myötävaikuttivat parisuhteiden muodostumiseen, ovat muuttuneet merkittävästi tai jopa hävinneet kokonaan. Viime vuosisadan yhteiskuntakehityksen myötä suomalaismiehillä ei enää ole esimerkiksi taloudellista tai sosiaalista painetta avioitua naisen kanssa.

Naisten täytyy siis nyt tuoda jotain muutakin pöytään, jotta miehet motivoituisivat parisuhteisiin heidän kanssaan.

Itse olen pitänyt nyrkkisääntönä sitä, että mahdollisen kumppanin täytyy tuoda jotain lisäarvoa omaan elämään. Minimivaatimuksena siis, että yhdessä on kivaa, eikä parisuhde ainakaan aiheuta entistä enemmän harmaita hiuksia.

Kyse ei ole hävyttömän korkeista standardeista, vaan kaipuusta tasavertaiseen suhteeseen, joka palvelee samalla tavalla kumpaakin osapuolta. Tiedän hyvin, ettei tämä rima ole mitenkään epärealistisen korkea, sillä olen tällaisessa onnellisessa parisuhteessa itsekin.

Mitä miehet toivovat kumppaniltaan:

Saksalaisyliopiston yhteistyökumppaneineen toteuttamassa kyselytutkimuksessa havaittiin, että ylivoimaisesti tärkein asia, jota miehet toivovat kumppaniltaan, on kiltteys. Kiltteydellä tarkoitetaan tässä kontekstissa lempeyttä ja hyväntahtoisuutta muita kohtaan. Seuraavaksi arvostetuimpia ominaisuuksia olivat tuen antaminen, älykkyys, koulutus ja itsevarmuus. Kyselyyn vastasi 68 000 ihmistä.

Samassa kyselyssä fyysinen viehättävyys ja taloudellinen turvallisuus nähtiin vain jossain määrin tärkeinä ominaisuuksina.

Tutkimuksissa on todettu jo vuosia sitten, että hellyyden osoittaminen ja kumppanin huomioiminen lisäävät sitoutumista ja tyytyväisyyttä parisuhteessa. Nämä ovat tyypillisesti asioita, joista erityisesti miehet kokevat puutetta pitkässä parisuhteessa naisen kanssa.

Lisäksi yksi hyvin ylenkatsottu ominaisuus, joka on useimmiten hyvin tärkeä miehille, on turvallisuuden tunne. Tämä tarkoittaa sekä fyysistä että emotionaalista turvallisuutta.

Tästä syystä on helppo päätellä, että miesten ja naisten arvomaailmojen erkaneminen voi osaltaan aiheuttaa haasteita kumppanin löytämiselle. Miehet ovat nykyään liberaalimpia, naiset taas entistä konservatiivisempia, ja mitä oikeammalle mennään, sitä useammin siihen liittyy muun muassa perinteisten ulkonäköihanteiden kannattamista sekä hyvin usein myös seksismiä ja rasismia.

Helsingin Sanomat uutisoi toukokuussa nuorten arvomaailmasta ja mielipiteistä, joita HS oli kartoittanut aineopettajille suunnatulla verkkokyselyllä. Vastaajien selvä enemmistö katsoi, että oppilaiden rasistinen ja syrjivä puhe on nykyään selvästi yleisempää kuin joitain vuosia sitten. Vastaajien mukaan osa oppilaista jopa ihailee naisten tekemää seksuaalista dominointia.

Mediassa on toistuvasti puhuttu siitä, miten tällaiset puheet linkittyvät miehiin kohdistuvaan väkivaltaan. Monelle naiselle viitteet tällaisesta arvomaailmasta ovat ”red flag” eli varoitusmerkki. Vaikka arvomaailma ei etenisi äärimmilleen eli vallankäyttöön, niin kovin moni mies tuskin haluaa elää elämäänsä naisen kanssa, joka ajattelee, että hänen paikkansa on rahantekijänä.

Kaikki naiset eivät tietenkään ole tällaisia, ja maailmassa on sukupuolesta riippumatta paljon hienoja ihmisiä, jotka eivät ole onnistuneet löytämään kumppania, vaikka sellaisen haluaisivat. Deittisovellukset voivat olla armottomia.

Tästä huolimatta uskon, että naisten ”yksinäisyysepidemian” taustalla on muiden tekijöiden lisäksi myös yhä suureneva joukko naisia, jotka tarjoavat melko vähän parisuhteelta yleisesti toivottuja etuja tai ylipäätään lisäarvoa mahdollisen kumppaninsa elämään.

Tämä selittää, miksi niin moni mies on onnellisempi sinkkuna. Parisuhteeseen ryhtyminen pitäisi olla myös miehelle jollain tavalla kannattavaa. Suhteessa pitäisi olla vähintään edes turvallinen, arvostettu ja hyvä olo, eikä kaiken työtaakan kuuluisi pudota suhteessa miehen harteille.

Tämä ei tarkoita, että naiset ovat läpeensä huonoja ja pahoja, vaan että miehet ovat erityisesti sukupuolirooleihin liittyvässä yhteiskunnallisessa kehityksessä selvästi naisia edellä. Naisten kannattaisi kuroa tuota välimatkaa pienemmäksi etenkin parisuhteiden kannalta, mutta myös ylipäätään tasa-arvoisemman yhteiskunnan edistämiseksi.